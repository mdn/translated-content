---
title: Dare una mano al puntatore
slug: Dare_una_mano_al_puntatore
tags:
  - CSS
  - Tutte_le_categorie
translation_of: Web/CSS/CSS_Basic_User_Interface/Using_URL_values_for_the_cursor_property
---
<p>Un buon numero di sviluppatori ha chiesto quando Mozilla e Netscape 6+ abbiano pianificato di implementare il supporto per la proprietà <code>cursor</code>. Spesso si stupiscono di scoprire che entrambi i browser già la supportano. Comunque, ciò che non dovrebbe sorprendere è che il supporto è basato sulle specifiche approvate dal W3C per i CSS2.</p>
<p>Il problema di base è questo: Internet Explorer 5.x per Windows riconosce il valore <code>hand</code>, che non appare mai nella <a class="external" href="http://www.w3.org/TR/REC-CSS2/ui.html#propdef-cursor">sezione 18.1 dei CSS2</a>– ne' in altra specifica. Il valore che più si avvicina al comportamento di <code>hand</code> è <code>pointer</code>, che le specifiche definiscono così: "Il cursore è un puntatore che indica un collegamento". Si noti che non viene mai detto niente riguardo l'apparizione di una manina, anche se è ormai pratica convenzionale dei browser.</p>
<p>Sfortunatamente, IE5.x/Win non riconosce il valore <code>pointer</code>. Entrambi IE6/Win and IE5.x/Mac riconoscono <code>pointer</code> e <code>hand</code>, fortunatamente. D'altra parte, Mozilla e Netscape 6+ seguono la specifica CSS2 e gestiscono <code>pointer</code>, ignorando il valore proprietario <code>hand</code>.</p>
<p>Se Mozilla/Netscape ignorano <code>hand</code> e IE5.x/Win ignora <code>pointer</code>, come deve comportarsi uno sviluppatore? E' necessario specificare entrambi.</p>
<pre>a { cursor: pointer; cursor: hand; }</pre>
<p>Si faccia attenzione a <b>non</b> invertire i due valori! Scrivendo i fogli di stile come mostrato sopra, NS6+ mostrerà il primo valore e ignorerà il secondo, così si ottiene il valore <code>pointer</code>. IE5.x/Win riconosce entrambi ed userà il secondo, cioè <code>hand</code>. Invertendo i due valori, Netscape 6+ continuerà a lavorare interpretare correttamente lo stile, mentre IE5.x/Win tenterà di usare il secondo, senza ottenere il risultato voluto.</p>
<p>Con questo semplice metodo, è possibile assicurarsi la presenza della "manina" in ogni caso.</p>
<p><b>Una avvertenza:</b> seguendo l'approccio raccomandato, il foglio di stile non passerà una eventuale validazione, dato che contiene un valore non permesso per la proprietà <code>cursor</code>. Gli sviluppatori sono quindi avvisati di prendere in considerazione questo inconveniente rispetto al vantaggio che porta la soluzione, quindi decidere cosa è più importante e procedere di conseguenza.</p>
<h2 id="Testare_il_supporto" name="Testare_il_supporto">Testare il supporto</h2>
<p>Vi chiedete come si comporti il vostro browser con <code>hand</code> e <code>pointer</code>? Provate direttamente a spostare il puntatore sulla tabella di test sotto riportata!</p>
<table class="standard-table">
 <tbody>
  <tr>
   <td style="cursor: pointer;">Questa cella ha lo stile <code>cursor: pointer</code>. Si dovrebbe ottenere un puntatore che cambia in una manina, su Mozilla e Netscape 6+, IE6/Win, and IE5.x/Mac, ma non in IE5.x/Win.</td>
   <td>Questa cella non ha uno stile <code>cursor</code> per cui il puntatore rimarrà quello standard.</td>
   <td style="cursor: hand;">Questa cella ha uno stile <code>cursor: hand</code>. Si dovrebbe ottenere un puntatore che cambia in una manina, su IE5+/Win, ma non in Mozilla e Netscape 6+.</td>
  </tr>
 </tbody>
</table>
<h2 id="Collegamenti" name="Collegamenti">Collegamenti</h2>
<ul>
 <li><a class="external" href="http://www.w3.org/TR/REC-CSS2/ui.html#propdef-cursor">CSS2, sezione 18.1</a></li>
</ul>
<div class="originaldocinfo">
 <h2 id="Original_Document_Information" name="Original_Document_Information">Original Document Information</h2>
 <ul>
  <li>Author(s): Eric A. Meyer, Netscape Communications</li>
  <li>Last Updated Date: Published 04 Mar 2002; Revised 30 Jan 2003</li>
  <li>Copyright Information: Copyright © 2001-2003 Netscape. All rights reserved.</li>
  <li>Note: This reprinted article was originally part of the DevEdge site.</li>
 </ul>
</div>
