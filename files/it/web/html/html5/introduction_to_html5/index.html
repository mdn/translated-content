---
title: Introduzione a HTML5
slug: Web/HTML/HTML5/Introduction_to_HTML5
translation_of: Web/Guide/HTML/HTML5/Introduction_to_HTML5
---
<p><a class="external" href="http://www.whatwg.org/specs/web-apps/current-work/" title="http://www.whatwg.org/specs/web-apps/current-work/">HTML5</a> è la quinta revisione e l'ultima versione dello standard HTML. Propone nuove funzionalità che forniscono il supporto dei rich media, la creazione di applicazioni web in grado di interagire con l'utente, con i suoi dati locali e i servers, in maniera più facile ed efficiente di prima.</p>
<p>Poiché HTML5 è ancora in fase di sviluppo, inevitabilmente ci saranno altre modifiche alle specifiche. Pertanto al momento non tutte le funzioni sono supportate da tutti i browser. Tuttavia Gecko, e per estensione Firefox, supporta HTML5 in maniera ottimale, e gli sviluppatori continuano a lavorare per supportare ancora più funzionalità. Gecko ha iniziato a supportare alcune funzionalità di HTML5 dalla versione 1.8.1. È possibile trovare un elenco di tutte le funzionalità HTML5 che Gecko supporta attualmente nella <a href="/it/HTML/HTML5" title="it/HTML/HTML5">pagina principale di HTML5</a>. Per informazioni dettagliate sul supporto degli altri browser delle funzionalità HTML5, fare riferimento al sito web <a class="external" href="http://caniuse.com/#cats=HTML5" title="http://caniuse.com/#cats=HTML5">CanIUse</a>.</p>
<h2 id="Dichiarare_che_un_documento_contiene_mark-up_HTML5_con_il_doctype_HTML">Dichiarare che un documento contiene mark-up HTML5 con il doctype HTML</h2>
<p>Il doctype per HTML5 è semplicissimo. Per specificare che il vostro contenuto HTML utilizza HTML5, basta dichiarare:</p>
<pre class="brush:html;">&lt;!DOCTYPE html&gt;
</pre>
<p>Così facendo persino i browser che attualmente non supportano HTML5 entreranno in modalità standard, cioè interpreteranno il codice HTML in modo compatibile con HTML5, ignorando le nuove funzionalità di HTML5 se non le supportano.</p>
<p>È molto più semplice rispetto ai precedenti doctype, oltre che più breve, quindi più facile da ricordare e riduce anche la quantità di byte scaricati dall'utente.</p>
<h2 id="Dichiarare_il_set_di_caratteri_con_&lt;meta_charset>">Dichiarare il set di caratteri con <code>&lt;meta charset&gt;</code></h2>
<p>Indicare il set di caratteri che verrà utilizzato è solitamente la prima cosa da fare in un documento HTML. La specifica precedente richiedeva un elemento {{HTMLElement("meta")}} molto complesso. Ora è facilissimo:</p>
<pre class="brush:html;">&lt;meta charset="UTF-8"&gt;</pre>
<p>Ricordati di inserire questo tag subito dopo l'apertura del {{HTMLElement("head") }}, perché alcuni browser riavviano il parsing di un documento HTML se il set di caratteri dichiarato è diverso da quello che avevano previsto. Inoltre consigliamo sempre di usare il set UTF-8, ove possibile, perché semplifica la gestione dei caratteri nei documenti utilizzando diversi script.</p>
<p>Nota bene: HTML5 limita il set di caratteri validi a quelli compatibili con ASCII e che usano almeno 8 bit. Ciò è stato deciso per motivi di sicurezza e per prevenire alcuni tipi di attacchi.</p>
<h2 id="Usare_il_nuovo_parser_HTML5">Usare il nuovo parser HTML5</h2>
<p>La regola di parsing di HTML5, che analizza il significato del mark-up, è stata definita con maggiore precisione in HTML5. Fino all'introduzione di HTML5, le uniche regole riguardavano il mark-up <em>valido</em>, quindi il comportamento del parser in caso di errori (e la maggior parte dei siti web ne ha almeno uno) era indefinito. In sostanza, tutti i browser si comportavano in modo diverso. Ora, di fronte a errori nel mark-up, tutti i browser conformi devono comportarsi esattamente nello stesso modo.</p>
<p>Questo obbligo aiuta non poco gli sviluppatori. Anche se tutti i browser moderni ora applicano queste regole di analisi HTML5, alcuni utenti navigano ancora con browser non compatibili con HTML5. Tenete a mente che è ancora altamente raccomandato stendere mark-up valido, in modo che il codice sia facile da leggere e mantenere nel tempo, e diminuisca notevolmente la probabilità di incompatibilità con i vari browser più datati.</p>
<p>Non preoccuparti — non devi cambiare nulla del tuo sito Web — gli sviluppatori dei browser hanno già fatto tutto per te!</p>
