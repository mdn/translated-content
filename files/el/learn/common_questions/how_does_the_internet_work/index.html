---
title: Πώς δουλεύει το Διαδίκτυο;
slug: Learn/Common_questions/Πώς_δουλεύει_το_Διαδίκτυο
tags:
  - Αρχάριος
  - Εκμάθηση
  - Μηχανισμοί Ιστού
translation_of: Learn/Common_questions/How_does_the_Internet_work
---
<div class="summary">
<p>Αυτό το άρθρο συζητά τι είναι το Διαδίκτυο και πώς δουλεύει.</p>
</div>

<table class="learn-box standard-table">
 <tbody>
  <tr>
   <th scope="row">Προαπαιτούμενα:</th>
   <td>Κανένα, αλλά σας παροτρύνουμε να διαβάσετε το <a href="/en-US/docs/Learn/Thinking_before_coding">Άρθρο στη θέσπιση στόχων</a> πρώτα.</td>
  </tr>
  <tr>
   <th scope="row">Ζητούμενο:</th>
   <td>Θα μάθετε τα βασικά για την τεχνική υποδομή του Ιστού και τη διαφορά μεταξύ Διαδικτύου και Ιστού.</td>
  </tr>
 </tbody>
</table>

<h2 id="Περίληψη">Περίληψη</h2>

<p>Το Διαδίκτυο είναι η ραχοκοκαλιά του Ιστού, η τεχνική υποδομή που καθιστά τον Ιστό δυνατό. Στη βάση του, το Διαδίκτυο είναι ένα μεγάλο δίκτυο από υπολογιστές που επικοινωνούν όλοι μεταξύ τους.</p>

<p><a href="http://en.wikipedia.org/wiki/Internet#History" rel="external">Η ιστορία του Διαδικτύου είναι κάπως ασαφής</a>. Ξεκίνησε στα 1960 ως ένα ερευνητικό έργο χρηματοδοτούμενο απ' τον στρατό των ΗΠΑ, μετά εξελίχθηκε σε μια δημόσια υποδομή στα 1980 με την υποστήριξη πολλών δημοσίων πανεπιστημίων και ιδιωτικών εταιριών. Οι διάφορες τεχνολογίες που υποστηρίζουν το Διαδίκτυο έχουν εξελιχθεί με το χρόνο, αλλά ο τρόπος που δουλεύει δεν έχει αλλάξει και πολύ: Διαδίκτυο είναι ένας τρόπος να συνδέεις υπολογιστές όλους μεταξύ τους, και να εξασφαλίζεις ότι, ό,τι κι αν συμβεί, βρίσκουν ένα τρόπο να παραμένουν συνδεδεμένοι.</p>

<h2 id="Διαδραστική_Μαθηση">Διαδραστική Μαθηση</h2>

<ul>
 <li><a href="https://www.youtube.com/watch?v=7_LPdttKXPc" rel="external">Πώς δουλεύει το διαδίκτυο, σε 5 λεπτά</a>: Ένα 5 λεπτών βίντεο για την κατανόηση των πολύ βασικών εννοιών του Διαδικτύου απ' τον Άαρον Τίτους.</li>
</ul>

<h2 id="Βαθύτερη_κατάδυση">Βαθύτερη κατάδυση</h2>

<h3 id="Ένα_απλό_δίκτυο">Ένα απλό δίκτυο</h3>

<p>Όταν δύο υπολογιστές χρειάζεται να επικοινωνήσουν, πρέπει να τους ενώσεις, είτε φυσικά (συνήθως με ένα <a href="http://en.wikipedia.org/wiki/Ethernet_crossover_cable" rel="external">καλώδιο Ethernet</a>) είτε ασύρματα (για παράδειγμα με <a href="http://en.wikipedia.org/wiki/WiFi" rel="external">WiFi</a> ή <a href="http://en.wikipedia.org/wiki/Bluetooth" rel="external">Bluetooth</a> συστήματα). Όλοι οι σύγχρονοι υπολογιστές μπορούν να υποστηρίξουν οποιεσδήποτε από αυτές τις συνδέσεις.</p>

<div class="note">
<p><strong>Σημείωση:</strong> Για το υπόλοιπο αυτού του άρθρου, θα μιλήσουμε μόνο για φυσικά καλώδια, αλλά τα ασύρματα δίκτυα δουλεύουν παρόμοια.</p>
</div>

<p><img alt="Two computers linked together" src="https://mdn.mozillademos.org/files/8441/internet-schema-1.png" style="height: 152px; width: 600px;"></p>

<p>Ένα τέτοιο δίκτυο δεν είναι περιορισμένο σε δύο υπολογιστές. Μπορείτε να συνδέσετε όσους υπολογιστές επιθυμείτε. Αλλά γίνεται πολύπλοκο γρήγορα. Εάν προσπαθείτε να συνδέσετε, πείτε, δέκα υπολογιστές, χρειάζετε 45 καλώδια, με εννέα πρίζες σε κάθε υπολογιστή!</p>

<p><img alt="Ten computers all together" src="https://mdn.mozillademos.org/files/8443/internet-schema-2.png" style="height: 576px; width: 600px;"></p>

<p>Για να λυθεί αυτό το πρόγραμμα, κάθε υπολογστής σε ένα δίκτυο είναι συνδεδεμένος σε ένα ειδικό μικρό υπολογιστή που ονομάζεται <em>δρομολογητής</em> (<em>router</em>). Αυτός ο <em>δρομολογητής</em> έχει μόνο μια δουλειά: σαν ένα σηματοδότη σε σιδηροδρομικό σταθμό, εξασφαλίζει ότι ένα μήνυμα σταλμένο από έναν υπολογιστή φθάνει στο σωστό υπολογιστή προορισμού. Για να στείλει ένα μήνυμα στον υπολογιστή Β, ο υπολογιστής Α πρέπει να στείλει το μήνυμα στο δρομολογητή, ο οποίος με τη σειρά του προωθεί το μήνυμα στον υπολογιστή Β και σιγουρεύεται ότι το μήνυμα δεν παραδώθηκε στον υπολογιστή C.</p>

<p>Μόλις προσθέσουμε ένα δρομολογητή στο σύστημα, το δίκτυο μας των 10 υπολογιστών απαιτεί μόνο 10 καλώδια: μία μονή πρίζα για κάθε υπολογιστή και ένα δρομολογητή με 10 βύσματα.</p>

<p><img alt="Ten computers with a router" src="https://mdn.mozillademos.org/files/8445/internet-schema-3.png" style="height: 576px; width: 600px;"></p>

<h3 id="Ένα_δίκτυο_δικτύων">Ένα δίκτυο δικτύων</h3>

<p>Μέχρι εδώ καλά. Αλλά τι γίνεται με εκατοντάδες, χιλιάδες, εκατομμύριους υπολογιστές; Φυσικά ένας μόνος <em>δρομολογητής</em> δεν κλιμακώνεται τόσο πολύ, αλλά, αν διαβάσετε προσεκτικά, είπαμε ότι ένας<em> δρομολογητής</em> είναι ένας υπολογιστής όπως όλοι οι άλλοι, οπότε τι μας αποτρέπει απ' την ένωση δύο <em>δρομολογητών</em> μαζί; Τίποτα, οπότε ας το κάνουμε.</p>

<p><img alt="Two routers linked together" src="https://mdn.mozillademos.org/files/8447/internet-schema-4.png"></p>

<p>Συνδέοντας υπολογιστές σε δρομολογητές, είμαστε ικανοί να κλιμακώσουμε απεριόριστα.</p>

<p><img alt="Routers linked to routers" src="https://mdn.mozillademos.org/files/8449/internet-schema-5.png" style="height: 563px; width: 600px;"></p>

<p>Ένα τέτοιο δίκτυο έρχεται πολύ κοντά σε αυτό που ονομάζουμε το Διαδίκτυο, αλλά μας λείπει κάτι. Φτιάξαμε ένα δίκτυο για τους δικούς μας σκοπούς. Υπάρχουν και άλλα δικτύα εκεί έξω: οι φίλοι σας, οι γείτονές σας, όλοι μπορούν να έχουν το δικό τους δίκτυο από υπολογιστές. Αλλά δεν είναι πραγματικά εφικτό να εγκαταστήσετε καλώδια μεταξύ του σπιτιού σας και του υπόλοιπου κόσμου, όποτε πώς το διαχειρίζεστε; Λοιπόν, υπάρχουν ήδη καλώδια συνδεδεμένα με το σπίτι σας, για παράδειγμα, ηλεκτρικής ενέργειας και τηλεφώνου. Η τηλεφωνική υποδομή ήδη συνδέει το σπίτι σας με οποιονδήποτε στον κόσμο οπότε είναι το τέλειο καλώδιο που χρειαζόμαστε. Για να συνδέσουμε το δίκτυό μας στην τηλεφωνική υποδομή, χρειαζόμαστε ένα ειδικό κομμάτι εξοπλισμού που λέγεται <em>μόντεμ.</em> Αυτό το <em>μόντεμ</em> μετατρέπει την πληροφορία από το δίκτυό μας σε πληροφορία διαχειρίσιμη απ' την τηλεφωνική υποδομή και τούμπαλιν.</p>

<p><img alt="A router linked to a modem" src="https://mdn.mozillademos.org/files/8451/internet-schema-6.png" style="height: 340px; width: 600px;"></p>

<p>Οπότε είμαστε συνδεδεμένοι στην τηλεφωνική υποδομή. Το επόμενο βήμα είναι να στείλουμε μηνύματα από το δίκτυό μας στο δίκτυο που θέλουμε να συνδεθούμε. Για να το κάνουμε αυτό, θα συνδέσουμε το δίκτυό μας σε έναν Πάροχο Διαδικτυακών Υπηρεσιών (Internet Service Provider). Ένας Πάροχος Διαδικτυακών Υπηρεσιών (ISP) είναι μια εταιρία που διαχειρίζεται μερικούς ειδικούς <em>δρομολογητές</em> που συνδέονται όλοι μεταξύ τους και μπορούν επίσης να προσπελάσουν τους δρομολογητές άλλων Παρόχων. Οπότε το μήνυμα απ' το δίκτυό μας μεταφέρεται μέσω του δικτύου των δικτύων των Παρόχων στο δίκτυο προορισμού. Το Διαδίκτυο αποτελείται από όλη αυτήν την υποδομή των δικτύων.</p>

<p><img alt="Full Internet stack" src="https://mdn.mozillademos.org/files/8453/internet-schema-7.png" style="height: 1293px; width: 340px;"></p>

<h3 id="Εύρεση_υπολογιστών">Εύρεση υπολογιστών</h3>

<p>Εάν θέλετε να στείλετε ένα μήνυμα σε έναν υπολογιστή, πρέπει να διευκρινίσετε σε ποιον. Επομένως οποιoσδήποτε υπολογιστής συνδεδεμένος σε ένα δίκτυο έχει μια μοναδική διεύθυνση για την αναγνώρισή του, που λέγεται «διεύθυνση IP» (όπου το IP σημαίνει <em>Πρωτόκολλο Διαδικτύου - Internet Protocol</em>). Είναι μια διεύθυνση αποτελούμενη από μια σειρά τεσσάρων αριθμών χωριζόμενων από τελείες, για παράδειγμα: <code>192.168.2.10</code>.</p>

<p>Αυτό είναι απολύτως φυσιολογικό για υπολογιστές, αλλά εμείς τα ανθρώπινα όντα δυσκολευόμαστε στη θύμηση τέτοιων διευθύνσεων. Για να γίνουν τα πράγματα ευκολότερα, μπορούμε να δώσουμε ψευδώνυμο σε μια διεύθυνση IP με ένα ανθρωπίνως αναγνώσιμο όνομα που λέγεται <em>όνομα τομέα</em> (<em>domain name</em>)<em>. </em>Για παράδειγμα, <code>google.com</code> είναι το όνομα τομέα που χρησιμοποιείται έναντι της IP διεύθυνσης <code>173.194.121.32</code>. Οπότε χρησιμοποιώντας το όνομα τομέα είναι ο ευκολότερος τρόπος για εμάς να συνδεόμαστε με έναν υπολογιστή μέσω του Διαδικτύου.</p>

<p><img alt="Show how a domain name can alias an IP address" src="https://mdn.mozillademos.org/files/8405/dns-ip.png" style="height: 160px; width: 330px;"></p>

<h3 id="Διαδίκτυο_και_ο_Ιστός">Διαδίκτυο και ο Ιστός</h3>

<p>Όπως μπορείτε να παρατηρήσετε, όταν περιηγούμαστε στον Ιστό με έναν Περιηγητή Ιστού (Web browser), συνήθως χρησιμοποιούμε το όνομα τομέα για να συνδεθούμε σε έναν ιστότοπο. Αυτό σημαίνει ότι το Διαδίκτυο και ο Ιστός είναι το ίδιο πράγμα; Δεν είναι τόσο απλό. Όπως είδαμε, το Διαδίκτυο είναι η τεχνική υποδομή που επιτρέπει εκατομμύριους υπολογιστές να είναι συνδεδεμένοι όλοι μεταξύ τους. Μεταξύ αυτών των υπολογιστών, μερικοί υπολογιστές (ονομαζόμενοι (<em>Διακομιστές Ιστού - Web Servers</em>) μπορούν να στείλουν μηνύματα κατανοητά μόνο σε περιηγητές ιστού.<em> </em>Το <em>Διαδίκτυο </em>είναι μια υποδομή, ενώ ο Ιστός είναι μια υπηρεσία δημιουργημένη πάνω στην υποδομή.  Αξίζει να σημειωθεί ότι υπάρχουν αρκετές άλλες υπηρεσίες δημιουργημένες μέσα στο Διαδίκτυο, όπως το η-ταχυδρομείο (email) και το  {{Glossary("IRC")}}.</p>

<h2 id="Επόμενα_βήματα">Επόμενα βήματα</h2>

<ul>
 <li><a href="/en-US/Learn/Getting_started_with_the_web/How_the_Web_works">Πώς δουλεύει ο Ιστός</a></li>
 <li><a href="/en-US/docs/Learn/page_vs_site_vs_server_vs_search_engine">Κατανοώντας τη διαφορά μεταξύ ιστοσελίδας, ιστοτόπου, και μηχανής αναζήτησης</a></li>
 <li><a href="/en-US/docs/Learn/Understanding_domain_names">Κατανοώντας τα ονόματα τομέα</a></li>
</ul>
