---
title: Буфер
slug: Glossary/Буфер
tags:
  - Буфер
  - Кеш
  - Словник
translation_of: Glossary/buffer
---
<p><strong>Буфер</strong> — це ділянка фізичної пам'яті (зазвичай, оперативної), що використовується для тимчасового зберігання даних на час їх передачі з одного місця (носія) в інше.</p>

<p>Попри те, що поняття <em>буфер</em> і <em>кеш</em> певною мірою схожі, їх призначення істотно відрізняється. <em>Кеш</em> передбачає пришвидшення обчислень завдяки розміщенню у швидкій пам'яті даних, над якими здіснюються повторювані операції (читання або запис). Натомість <em>буфер</em> використовується в дещо інший спосіб й може стати в нагоді навіть тоді, коли треба здійснити лише одну операцію читання/запису:</p>

<ul>
 <li>узгодження швидкості читання/запису носіїв даних або середовищ їх передачі;</li>
 <li>узгодження швидкості надходження даних із швидкістю їх обробки:
  <ul>
   <li>нагромадження даних, що потребують блокової обробки (шифрування, стиснення тощо);</li>
   <li>тимчасове зберігання нових даних до завершення обробки попередніх;</li>
   <li>забезпечення безперервності надходження даних (відтворення звуку або відео, друк, запис оптичних дисків тощо).</li>
  </ul>
 </li>
 <li>поліпшення швидкодії внаслідок збільшення обсягу даних, що обробляються за одну операцію, та відповідним зменшенням кількості операцій (різною мірою характерне майже для будь-якого носія або середовища передачі даних, навіть оперативної пам'яті).</li>
</ul>

<h2 id="Дізнатись_більше">Дізнатись більше</h2>

<h3 id="Загальні_відомості">Загальні відомості</h3>

<ul>
 <li>{{Interwiki("wikipedia", "Буфер_(інформатика)", "Буфер")}} у Вікіпедії</li>
 <li>{{Interwiki("wikipedia", "Кеш", "Кеш")}} у Вікіпедії</li>
</ul>
