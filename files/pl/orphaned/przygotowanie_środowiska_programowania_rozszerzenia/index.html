---
title: Przygotowanie środowiska programowania rozszerzenia
slug: orphaned/Przygotowanie_środowiska_programowania_rozszerzenia
tags:
  - Dodatki
  - Rozszerzenia
  - Wszystkie_kategorie
original_slug: Przygotowanie_środowiska_programowania_rozszerzenia
---
<p> </p>
<p>W tym artykule przedstawiono propozycje skonfigurowania aplikacji Mozilla w celu dostosowania jej do potrzeb programowania rozszerzeń.</p>
<h3 id="Preferencje_programistyczne" name="Preferencje_programistyczne">Preferencje programistyczne</h3>
<p>Ustawienie wymienionych niżej preferencji ułatwi debugowanie kodu (jednak wiązać się z tym będzie spadek wydajności).</p>
<p>Informacje na temat ustawiania preferencji można znaleźć w artykule <a class="external" href="http://www.mozilla.org/support/firefox/edit">Editing Configuration Files</a> (Edytowanie plików konfiguracyjnych). Uwaga: niektórych z omawianych preferencji domyślnie nie ma liście &lt;tt&gt;about:config&lt;/tt&gt; — w takim przypadku należy utworzyć nowe wpisy (typu „wartość logiczna”).</p>
<p>Przed dokonaniem tych zmian należy zapoznać się z instrukcją tworzenia osobnego profilu do celów testowych, przedstawioną w sekcji <a href="#Profil_testowy">Profil testowy</a>.</p>
<ul>
 <li><b>javascript.options.showInConsole</b> = <b>true</b>. Włącza rejestrowanie błędów występujących w plikach chrome w <a href="pl/Konsola_b%c5%82%c4%99d%c3%b3w">Konsoli błędów</a>.</li>
 <li><b>nglayout.debug.disable_xul_cache</b> = <b>true</b>. Wyłącza pamięć podręczną XUL, w wyniku czego modyfikacje okien i okien dialogowych nie wymagają ponownego uruchomienia przeglądarki. Warunkiem działania tego ustawienia jest <a href="#U.C5.BCywanie_katalog.C3.B3w_zamiast_archiw.C3.B3w_JAR">Używanie katalogów zamiast archiwów JAR</a>. Zmiany w nakładkach XUL nadal wymagają ponownego załadowania dokumentu, do którego stosowana jest nakładka.</li>
 <li><b>browser.dom.window.dump.enabled</b> = <b>true</b>. Włącza możliwość stosowania wyrażenia dump() do wyświetlania tekstu w standardowej konsoli. Więcej informacji można znaleźć w artykule {{ Domxref("window.dump") }}. W skrypcie uprzywilejowanym można także skorzystać z interfejsu {{ Interface("nsIConsoleService") }}.</li>
 <li><b>javascript.options.strict</b> = <b>true</b>. Włącza restrykcyjne ostrzeżenia JavaScript w <a href="pl/Konsola_b%c5%82%c4%99d%c3%b3w">Konsoli błędów</a>. Jako że wielu programistów nie włącza tego ustawienia, obok ostrzeżeń dotyczących tworzonego rozszerzenia wyświetlana może być duża liczba innych ostrzeżeń dotyczących problemów związanych z kodem tworzonym przez te osoby. Takie komunikaty można odfiltrować, korzystając z rozszerzenia <a class="link-https" href="https://addons.mozilla.org/en-US/firefox/addon/1815">Console<sup>2</sup></a>.</li>
</ul>
<h3 id="Rozszerzenia_wspomagaj.C4.85ce_programowanie" name="Rozszerzenia_wspomagaj.C4.85ce_programowanie">Rozszerzenia wspomagające programowanie</h3>
<p>Poniższe rozszerzenia mogą być przydatne podczas programowania.</p>
<ul>
 <li>Inspektor DOM, dostępny jako opcja w instalacji niestandardowej.</li>
 <li><a class="link-https" href="https://addons.mozilla.org/en-US/firefox/addon/216">Venkman</a>, debuger kodu JavaScript.</li>
 <li><a class="external" href="http://ted.mielczarek.org/code/mozilla/extensiondev/">Rozszerzenie dla programistów rozszerzeń</a></li>
 <li><a class="link-https" href="https://addons.mozilla.org/en-US/firefox/addon/1815">Console<sup>2</sup></a></li>
 <li><a class="link-https" href="https://addons.mozilla.org/firefox/4453">Lista Chrome</a></li>
 <li><a class="link-https" href="https://addons.mozilla.org/en-US/firefox/addon/1843">Firebug</a></li>
 <li><a class="external" href="http://xpcomviewer.mozdev.org">XPCOMViewer</a>, inspektor XPCOM</li>
</ul>
<h3 id="Profil_testowy" name="Profil_testowy">Profil testowy</h3>
<p>Aby uniknąć spadku wydajności związanego z ustawieniem preferencji dotyczących programowania i zainstalowaniem dodatkowych rozszerzeń, a także w celu zabezpieczenia się przed utratą własnych danych, można utworzyć osobny profil przeznaczony do testów pisanego oprogramowania.</p>
<p>Przypisanie wartości 1 do zmiennej środowiskowej MOZ_NO_REMOTE pozwala na uruchomienie dwóch kopii programu Firefox, każdej z osobnym profilem. W systemie Windows można na przykład skorzystać z poniższego pliku wsadowego w celu uruchomienia Firefoksa z profilem testowym, niezależnie od tego, czy „zwykły” Firefox jest już uruchomiony. (Przyjęto założenie, że profil testowy nosi nazwę „dev”):</p>
<pre class="eval">set MOZ_NO_REMOTE=1
start "" "%ProgramFiles%\Mozilla Firefox\firefox.exe" -P dev
</pre>
<p>Aby uruchomić program Firefox z domyślnym profilem wystarczy po prostu jak zwykle użyć poleceń "firefox" lub "firefox -P default".</p>
<h3 id="Lokalizacja_tworzonego_kodu" name="Lokalizacja_tworzonego_kodu">Lokalizacja tworzonego kodu</h3>
<p>Aby uniknąć ciągłego ponownego instalowania tworzonego rozszerzenia za każdym razem, gdy dokonane zostaną jakieś zmiany, a także w celu ochrony plików źródłowych przed przypadkowym usunięciem przy odinstalowywaniu rozszerzenia, kod źródłowy można umieścić poza profilem w wybranej przez siebie lokalizacji.</p>
<ol>
 <li>Znajdź identyfikator rozszerzenia w zawartym w nim pliku install.rdf</li>
 <li>W katalogu katalog_profilu/extensions/ utwórz plik o nazwie takiej, jak powyższy identyfikator (np. `katalog_profilu/extensions/{46D1B3C0-DB7A-4b1a-863A-6EE6F77ECB58}`) (<a class="external" href="http://kb.mozillazine.org/Profile_folder">Znajdź katalog profilu</a>)</li>
 <li>Plik ten powinien zawierać ścieżkę do folderu zawierającego plik install.rdf tworzonego rozszerzenia. (np. `/pełna/ścieżka/do/mojegoRozszerzenia`)</li>
 <li>Zapisz plik w folderze extensions używanego profilu i uruchom ponownie aplikację.</li>
</ol>
<h3 id="U.C5.BCywanie_katalog.C3.B3w_zamiast_archiw.C3.B3w_JAR" name="U.C5.BCywanie_katalog.C3.B3w_zamiast_archiw.C3.B3w_JAR">Używanie katalogów zamiast archiwów JAR</h3>
<p>Niezależnie od tego, czy pliki chrome rozszerzenia będą docelowo przechowywane w archiwach JAR, czy w katalogach, podczas programowania zalecana jest ta druga technika ze względu na związane z nią ułatwienia. Jeżeli w finalnej wersji mają być zastosowane archiwa JAR, w czasie programowania można korzystać ze struktury katalogów, edytując plik chrome.manifest. Na przykład zamiast poleceń</p>
<pre class="eval">content	myExtension	jar:chrome/myExtension.jar!/content/
</pre>
<p>należy użyć</p>
<pre class="eval">content	myExtension	chrome/content/
</pre>
<p> </p>
<p> </p>
<p> </p>
<p> </p>
<p> </p>
<div class="noinclude">
  </div>
<p> </p>
