---
title: Porady odnośnie tworzenia szybko ładujących się stron HTML
slug: orphaned/Porady_odnośnie_tworzenia_szybko_ładujących_się_stron_HTML
tags:
  - HTML
  - Wszystkie_kategorie
original_slug: Porady_odnośnie_tworzenia_szybko_ładujących_się_stron_HTML
---
<p> </p><p><span class="comment">Streszczenie: Nauczyć się zdroworozsądkowych porad odnośnie tworzenia stron HTML, które ładują się szybko i dają satysfakcję odwiedzającemu.</span>
</p>
<h2 id="Porady_odno.C5.9Bnie_tworzenia_szybko_.C5.82aduj.C4.85cych_si.C4.99_stron_HTML" name="Porady_odno.C5.9Bnie_tworzenia_szybko_.C5.82aduj.C4.85cych_si.C4.99_stron_HTML"> Porady odnośnie tworzenia szybko ładujących się stron HTML </h2>
<p>Poniższe porady są oparte na powszechnej wiedzy i eksperymentach. Jeśli masz dodatkowe wskazówki, które mogą pomóc innym zwiększyć szybkość ładowania się ich stron WWW, zapisz swoje sugestie na <a>stronie dyskusji tego artykułu</a>.
</p><p>Zoptymalizowana strona internetowa nie oznacza jedynie szybszej reakcji na odwiedzających twoją witrynę, ale także zmniejsza obciążenie twoich serwerów WWW i łącza internetowego. Może się to okazać kluczowe dla witryn o dużym natężeniu lub witryn, w których następuje nagły skok odwiedzalności z powodu niecodziennych okoliczności takich, jak sensacyjne historie podawane w mediach.
</p><p>Optymalizacja ładowania się strony nie służy tylko treściom, które zostaną obejrzane przez wąską grupę odwiedzających korzystających z modemu. Jest ona tak samo ważna dla treści szerokopasmowych i może zaowocować wielkimi usprawnieniami również dla odwiedzających z najszybszymi połączeniami. </p>
<h3 id="Porady" name="Porady"> Porady </h3>
<h4 id="Zmniejsz_rozmiar_strony" name="Zmniejsz_rozmiar_strony"> Zmniejsz rozmiar strony </h4>
<p>Rozmiar strony jest zdecydowanie najistotniejszym czynnikiem wpływającym na szybkość jej ładowania.
</p><p>Zmniejszenie rozmiaru strony poprzez usunięcie niepotrzebnych białych spacji i komentarzy oraz przeniesienie wpisanych skryptów i arkuszy stylów do zewnętrznych plików może zwiększyć szybkość ładowania się strony minimalizując pozostałe zmiany w strukturze strony.
</p><p>Narzędzia, takie jak <a class="external" href="http://tidy.sourceforge.net/">HTML Tidy</a>, mogą automatycznie usunąć dodatkowe nowe linie i poprzedzające je białe spacje z poprawnego kodu HTML. Inne narzędzia mogą "skompresować" JavaScript reformatując kod źródłowy lub czyniąc źródło mniej zrozumiałym i redukując długie identyfikatory do krótszych wersji.
</p>
<h4 id="Zminimalizuj_liczb.C4.99_plik.C3.B3w" name="Zminimalizuj_liczb.C4.99_plik.C3.B3w"> Zminimalizuj liczbę plików </h4>
<p>Zmniejszenie liczby plików, do których odwołuje się strona sieciowa zmniejsza liczbę połączeń HTTP koniecznych do pobrania strony.
</p><p>Zależnie od ustawień cache przeglądarki, może ona wysłać do serwera żądanie &lt;tt&gt;If-Modified-Since&lt;/tt&gt; dla każdego pliku CSS, JavaScript lub obrazka, pytając tym samym, czy plik został zmodyfikowany od czasu ostatniego pobrania.
</p><p>Zmniejszając liczbę plików, do których odwołuje się strona internetowa, zmniejszasz czas potrzebny do wysłania tych żądań i otrzymania odpowiedzi.
</p><p>Zbyt wiele czasu poświęconego wysyłaniu zapytań o czas ostatniej modyfikacji powiązanych plików może opóźnić pierwsze wyświetlenie strony jako że przeglądarka musi sprawdzić czas modyfikacji każdego pliku CSS lub JavaScript przed jej wyrenderowaniem.
</p>
<h4 id="Zmniejsz_liczb.C4.99_wywo.C5.82a.C5.84_domen" name="Zmniejsz_liczb.C4.99_wywo.C5.82a.C5.84_domen"> Zmniejsz liczbę wywołań domen </h4>
<p>Ponieważ każda oddzielna domena pochłania czas wywołania DNS, zmniejszenie liczby oddzielnych domen, z których korzysta się do tworzenia odnośników do plików CSS, JavaScript i obrazków, zmniejsza czas ładowania się strony.
</p><p>Nie zawsze musi się to okazać praktyczne, jednakże powinieneś zawsze zwracać uwagę na to, aby w miarę możliwości używać na swoich stronach minimalnej liczby różnych domen.
</p>
<h4 id="Przechowuj_w_cache_wielokrotnie_wykorzystywane_tre.C5.9Bci" name="Przechowuj_w_cache_wielokrotnie_wykorzystywane_tre.C5.9Bci"> Przechowuj w cache wielokrotnie wykorzystywane treści </h4>
<p>Upewnij się, że każda treść, która może być składowana w cache, jest tam przechowywana z odpowiednim czasem wygaśnięcia.
</p><p>W szczególności zwróć uwagę na nagłówek Last-Modified. Pozwala on efektywnie przechowywać strony w cache; nagłówek ten informuje agenta użytkownika o tym, kiedy nastąpiła ostatnia modyfikacja pliku, który ma zostać załadowany. Dla stron statycznych (np. .html, .css) większość serwerów WWW automatycznie doda nagłówek Last-Modified, opierając się na dacie ostatniej modyfikacji przechowywanej w systemie plików. Dla stron dynamicznych (np. .php, .aspx) oczywiście nie może to zostać wykonane i nagłówek nie jest wysyłany.
</p><p>Zatem w szczególności dla stron, które są generowane dynamicznie, nieco pracy wykonanej w tym zakresie jest korzystne. Może być to nieco kłopotliwe, ale zaoszczędzi mnóstwo zapytań o strony, które w innym wypadku nie mogłyby być składowane w cache.
</p><p>Więcej informacji:
</p>
<ol><li> <a class="external" href="http://fishbowl.pastiche.org/2002/10/21/http_conditional_get_for_rss_hackers">HTTP Conditional Get dla hakerów RSS</a>
</li><li> <a class="external" href="http://annevankesteren.nl/archives/2005/05/http-304">HTTP 304: Not Modified</a>
</li><li> <a class="external" href="http://www.cmlenz.net/blog/2005/05/on_http_lastmod.html">O HTTP Last-Modified i ETag</a>
</li></ol>
<h4 id="Optymalnie_porz.C4.85dkuj_komponenty_strony" name="Optymalnie_porz.C4.85dkuj_komponenty_strony"> Optymalnie porządkuj komponenty strony </h4>
<p>Pobierz treść strony w pierwszej kolejności, dzięki czemu użytkownik najszybciej otrzyma widoczny efekt pobierania.
</p><p>Zawartość strony wraz z wszelkimi arkuszami CSS lub skryptami JavaScript wymaganymi do jej pierwszego wyświetlenia powinna zostać pobrana jako pierwsza. Stanowi ją zwykle tekst i można zyskać na jego kompresji w modemie, zapewniając tym samym szybszą reakcję na zapytanie użytkownika.
</p><p>Wszystkie mechanizmy DHTML, które wymagają, aby strona została pobrana w całości przed ich użyciem, powinny być początkowo dezaktywowane i uaktywnione dopiero po pobraniu strony. Dzięki temu skrypty DHTML JavaScript zostaną pobrane po zawartości strony, zwiększając tym samym całkowitą wydajność jej ładowania.
</p>
<h4 id="Zmniejsz_liczb.C4.99_skrypt.C3.B3w_wpisanych" name="Zmniejsz_liczb.C4.99_skrypt.C3.B3w_wpisanych"> Zmniejsz liczbę skryptów wpisanych </h4>
<p>Skrypty wpisane mogą być kosztowne dla czasu ładowania się strony, jako że parser musi założyć, że skrypt wpisany może zmodyfikować strukturę strony. Zmniejszenie wykorzystania skryptów wpisanych w ogólności, a w szczególności użycia instrukcji <code>document.write</code> do wypisywania zawartości, może zwiększyć całkowitą szybkość ładowania się strony. W nowoczesnych przeglądarkach do manipulowania zawartością strony należy używać nowoczesnych metod W3C DOM, zamiast starszych rozwiązań opartych na <code>document.write</code>.
</p>
<h4 id="U.C5.BCywaj_nowoczesnego_CSS_i_poprawnej_sk.C5.82adni_znacznik.C3.B3w" name="U.C5.BCywaj_nowoczesnego_CSS_i_poprawnej_sk.C5.82adni_znacznik.C3.B3w"> Używaj nowoczesnego CSS i poprawnej składni znaczników </h4>
<p>Wykorzystanie nowoczesnego CSS zmniejsza ilość znaczników, może zmniejszyć potrzebę wstawiania obrazków tworzących układ graficzny strony i może na wiele sposobów zastąpić obrazki, które faktycznie przedstawiają jedynie tekst i mają dużo większy rozmiar niż odpowiedni CSS i tekst przez niego opisywany.
</p><p>Korzystanie z poprawnej składni znaczników ma inne zalety. Oprócz tego, że przeglądarka nie musi wykonywać "korekty błędów" podczas parsowania HTML, poprawna składnia znaczników pozwala na swobodne korzystanie z innych narzędzi, które mogą <i>pre-procesować</i> twoje strony internetowe. Na przykład <a class="external" href="http://tidy.sourceforge.net/">HTML Tidy</a> może usunąć białe spacje i opcjonalne znaczniki zamykające, jednak odmówi uruchomienia na stronie z poważnymi błędami składniowymi.
</p>
<h4 id="Segmentuj_zawarto.C5.9B.C4.87" name="Segmentuj_zawarto.C5.9B.C4.87"> Segmentuj zawartość </h4>
<p>Albo zastąp układ graficzny strony oparty na tabelach na rzecz znaczników div, albo podziel tabele na mniejsze tabelki, które będą mogły zostać wyświetlone bez potrzeby pobierania całej zawartości strony.
</p><p>Zamiast wielokrotnie zagnieżdżać tabele, jak w poniższym przykładzie:
</p>
<pre>&lt;TABLE&gt;
  &lt;TABLE&gt;
    &lt;TABLE&gt;
          ...
    &lt;/TABLE&gt;
  &lt;/TABLE&gt;
&lt;/TABLE&gt;</pre>
<p>Skorzystaj z niezagnieżdżonych tabel lub znaczników div, np.
</p>
<pre>&lt;TABLE&gt;...&lt;/TABLE&gt;
&lt;TABLE&gt;...&lt;/TABLE&gt;
&lt;TABLE&gt;...&lt;/TABLE&gt;</pre>
<h4 id="Okre.C5.9Blaj_rozmiary_obrazk.C3.B3w_i_tabel" name="Okre.C5.9Blaj_rozmiary_obrazk.C3.B3w_i_tabel"> Określaj rozmiary obrazków i tabel </h4>
<p>Jeżeli przeglądarka może natychmiast wyznaczyć wysokość i/lub szerokość twoich obrazków i tabel, będzie mogła wyświetlić stronę internetową bez potrzeby ponownego opływania jej zawartości. To nie tylko przyspieszy wyświetlenie strony, ale także zapobiegnie irytującym zmianom w układzie graficznym strony po zakończeniu pobierania.
</p><p>Obrazki powinny mieć ustawione atrybuty <code>height</code> oraz <code>width</code>.
</p><p>Tabele powinny korzystać z reguły CSS <code>table-layout: fixed</code> i określać szerokość kolumn za pomocą znaczników <code>COL</code> i <code>COLGROUP</code>.
</p>
<h4 id="M.C4.85drze_dobieraj_wymagania_agenta_u.C5.BCytkownika" name="M.C4.85drze_dobieraj_wymagania_agenta_u.C5.BCytkownika"> Mądrze dobieraj wymagania agenta użytkownika </h4>
<p>W celu osiągnięcia największych usprawnień w konstrukcji strony, upewnij się, że dla projektów określono rozsądne wymagania agenta użytkownika. Nie wymagaj, aby zawartość strony wyświetlała się idealnie z dokładnością co do piksela we wszystkich przeglądarkach, szczególnie w tych przestarzałych.
</p><p>W idealnej sytuacji, twoje podstawowe wymagania minimalne powinny być oparte na nowoczesnych przeglądarkach, które wspierają odpowiednie standardy. Można do nich zaliczać: Netscape 7/Gecko 1.0.2+ na dowolnej platformie, Internet Explorer 5.5+ na Windows, Opera 7+ na Windows lub Safari na Mac OS X.
</p><p>Zauważ jednak, że wiele porad umieszczonych w tej notce technicznej to zdroworozsądkowe techniki, które stosują się do dowolnego agenta użytkownika i mogą być zastosowane na dowolnej stronie niezależnie od wymagań technicznych przeglądarki.
</p>
<h3 id="Przyk.C5.82adowa_struktura_strony" name="Przyk.C5.82adowa_struktura_strony"> Przykładowa struktura strony </h3>
<p>· <code>HTML</code>
</p>
<dl><dd> · <code>HEAD</code>
</dd></dl>
<dl><dd><dl><dd> · <code>LINK </code>...<br>Pliki CSS wymagane do określenia wyglądu strony. Zminimalizuj liczbę linii, aby zwiększyć wydajność, dzieląc jednocześnie niezwiązane ze sobą CSS na oddzielne pliki w celu ułatwienia konserwacji.
</dd></dl>
</dd></dl>
<dl><dd><dl><dd> · <code>SCRIPT </code>...<br>Pliki JavaScript zawierające funkcje <b>wymagane</b> podczas ładowania strony, ale nie DHTML, który może zostać wykonany dopiero po załadowaniu strony.
</dd><dd> Zminimalizuj liczbę plików, aby zwiększyć wydajność, dzieląc jednocześnie niezwiązane ze sobą skrypty JavaScript na oddzielne pliki w celu ułatwienia konserwacji.
</dd></dl>
</dd></dl>
<dl><dd> · <code>BODY</code>
</dd><dd> · Widoczna dla użytkownika zawartość podzielona na małe segmenty (tabele / div), które mogą zostać wyświetlone bez potrzeby czekania na pobranie całej strony.
</dd></dl>
<dl><dd><dl><dd> · <code>SCRIPT </code>...<br>Wszystkie skrypty, które zostaną użyte jako DHTML. Skrypt DHTML zwykle może zostać wykonany dopiero po całkowitym załadowaniu strony i inicjalizacji wszystkich niezbędnych obiektów. Nie ma potrzeby ładowania tych skryptów przed zawartością strony. To jedynie opóźnia pierwsze widoczne efekty ładowania strony.
</dd><dd> Zminimalizuj liczbę plików, aby zwiększyć wydajność, dzieląc jednocześnie niezwiązane ze sobą skrypty JavaScript na oddzielne pliki w celu ułatwienia konserwacji.
</dd><dd> Jeśli jakieś obrazki są używane w efektach rollover, powinieneś zastosować wobec nich preload po pobraniu zawartości strony.
</dd></dl>
</dd></dl>
<h3 id="Powi.C4.85zane_odno.C5.9Bniki" name="Powi.C4.85zane_odno.C5.9Bniki"> Powiązane odnośniki </h3>
<ul><li> Książka: <a class="external" href="http://www.websiteoptimization.com/">"Przyspiesz swoją witrynę" - Andy King</a>
</li><li> <a class="external" href="http://webmonkey.wired.com/webmonkey/design/site_building/tutorials/tutorial2.html">Przewodnik optymalizacji witryny</a> (WebMonkey)
</li></ul>
<div class="originaldocinfo">
<h3 id="Informacje_o_dokumencie" name="Informacje_o_dokumencie"> Informacje o dokumencie </h3>
<ul><li> Autor: Bob Clary, Ewangelizator Technologiczny, Netscape Communications
</li><li> Ostatnia aktualizacja: opublikowano 04 kwietnia 2003
</li><li> Informacja o prawach autorskich: Copyright © 2001-2003 Netscape. All rights reserved.
</li><li> Nota: Ten artykuł był pierwotnie częścią witryny DevEdge.
</li><li> Tłumaczenie: Krzysztof Jurewicz.
</li></ul>
</div>
<p><br>
</p>
<div class="noinclude">
</div>
{{ languages( { "en": "en/Tips_for_Authoring_Fast-loading_HTML_Pages", "ja": "ja/Tips_for_Authoring_Fast-loading_HTML_Pages", "zh-cn": "cn/Tips_for_Authoring_Fast-loading_HTML_Pages" } ) }}
