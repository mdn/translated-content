---
title: Obiekt function
slug: >-
  Web/JavaScript/Guide/Obsolete_Pages/Przewodnik_po_języku_JavaScript_1.5/Obiekty_predefiniowane/Obiekt_function
tags:
  - JavaScript
  - Przewodnik_JavaScript
  - Wszystkie_kategorie
---
<p> </p>
<h3 id="Obiekt_Function" name="Obiekt_Function">Obiekt Function</h3>
<p>Predefiniowany obiekt <code>Function</code> określa łańcuch znaków do skompilowania jako funkcja.</p>
<p>Aby utworzyć obiekt <code>Function</code>:</p>
<pre>nazwaObiektuFunkcji = new Function ([arg1, arg2, ... argn], cialoFunkcji)
</pre>
<p><code>nazwaObiektuFunkcji</code> jest nazwą zmiennej lub własności istniejącego obiektu. Może to być również obiekt, po którym następuje zapisana małymi literami nazwa uchwytu zdarzenia, jak np. <code>window.onerror</code>.</p>
<p><code>arg1</code>, <code>arg2</code>, ... <code>argn</code> są argumentami, które mają być użyte przez funkcję jako formalne nazwy argumentów. Każda z nich musi być łańcuchem znaków spełniającym zasady poprawnego identyfikatora JavaScript; przykładowo "x" lub "theForm".</p>
<p><code>cialoFunkcji</code> jest łańcuchem znaków określającym kod JavaScript, który ma zostać skompilowany jako ciało funkcji.</p>
<p>Obiekty <code>Function</code> są przetwarzane przy każdym użyciu. Jest to mniej skutecznie niż deklarowanie funkcji i wywoływanie jej wewnątrz kodu, ponieważ zadeklarowane funkcje są kompilowane.</p>
<p>Oprócz definiowania funkcji w sposób opisany tutaj, możesz również użyć instrukcji <code>function</code> i wyrażenia funkcji. Zobacz <a href="pl/Dokumentacja_j%c4%99zyka_JavaScript_1.5">Dokumentacja języka JavaScript 1.5</a>, aby uzyskać więcej informacji.</p>
<p>Poniższy kod przypisuje funkcję do zmiennej <code>ustawKolorTla</code>. Funkcja ta ustawia obecny kolor tła dokumentu.</p>
<pre>var ustawKolorTla = new Function("document.bgColor='antiquewhite'")
</pre>
<p>Aby wywołać obiekt <code>Function</code>, możesz określić nazwę zmiennej tak, jak gdyby była to funkcja. Poniższy kod wykonuje funkcję określoną przez zmienną <code>ustawKolorTla</code>:</p>
<pre>var wyborKoloru="antiquewhite"
if (wyborKoloru=="antiquewhite") {ustawKolorTla()}
</pre>
<p>Możesz przypisać funkcję do uchwytu zdarzenia w jeden z następujących sposobów:</p>
<pre>1. document.form1.colorButton.onclick=ustawKolorTla
2. &lt;INPUT NAME="kolorPrzycisku" TYPE="button"
      VALUE="Zmień kolor tła"
      onClick="ustawKolorTla()"&gt;
</pre>
<p>Tworzenie zmiennej <code>ustawKolorTla</code> pokazane powyżej jest podobne do deklarowania następującej funkcji:</p>
<pre>function ustawKolorTla() {
   document.bgColor='antiquewhite'
}
</pre>
<p>Przypisywanie funkcji do zmiennej jest podobne do deklarowania funkcji, są jednak pewne różnice:</p>
<ul>
 <li>Gdy przypisujesz funkcję do zmiennej używając var <code>ustawKolorTla = new Function("...")</code>, <code>ustawKolorTla</code> jest zmienną, dla której obecnej wartość jest odniesieniem do funkcji stworzonej za pomocą new <code>Function()</code>.</li>
 <li>Gdy tworzysz funkcję używając <code>function ustawKolorTla() {...}</code>, <code>ustawKolorTla</code> nie jest zmienną, ale nazwą funkcji.</li>
</ul>
<p>Możesz zagnieździć funkcję wewnątrz funkcji. Zagnieżdżona (wewnętrzna) funkcja jest prywatna do zawierającej ją (zewnętrznej) funkcji:</p>
<ul>
 <li>Dostęp do wewnętrznej funkcji może być osiągnięty tylko przez instrukcje w funkcji zewnętrznej.</li>
 <li>Funkcja wewnętrzna może używać tych samych argumentów i zmiennych, co funkcja zewnątrzna. Funkcja zewnętrzna nie może używać argumentów i zmiennych funkcji wewnętrznej.</li>
</ul>
<div class="noinclude">
  </div>
