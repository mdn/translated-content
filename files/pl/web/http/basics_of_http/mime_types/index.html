---
title: Nieprawidłowy typ MIME plików CSS
slug: Web/HTTP/Basics_of_HTTP/MIME_types
tags:
  - CSS
  - Wszystkie_kategorie
translation_of: Web/HTTP/Basics_of_HTTP/MIME_types
translation_of_original: Incorrect_MIME_Type_for_CSS_Files
original_slug: Nieprawidłowy_typ_MIME_plików_CSS
---
<p> </p>
<h3 id="W_czym_jest_problem.3F">W czym jest problem?</h3>
<p>Może się zdarzyć, że natrafisz na stronę internetową, która korzysta z CSS i wygląda ubogo w Netscape 7.x lub innej przeglądarce opartej o Gecko, jak Mozilla, podczas gdy Internet Explorer (MSIE) wyświetli ową stronę "ładną". Jednym z częstych powodów takiej sytuacji jest nieprawidłowa konfiguracja serwera WWW hostującego plik CSS. Niektóre serwery internetowe oparte o Apache lub iPlanet wiążą pliki .css z nieodpowiednim typem MIME, jak np. <em>text/plain</em> lub <em>text/x-pointplus</em>. W niektórych przypadkach Netscape 7.x i Mozilla ignorują plik CSS ze względu na jego nieprawidłowy typ MIME i używają domyślnego arkusza stylów, przez co układ strony jest inny, niż zamierzał twórca strony.</p>
<h3 id="Kiedy_si.C4.99_tak_dzieje.3F">Kiedy się tak dzieje?</h3>
<p><a class="external" href="http://www.w3.org/TR/REC-CSS2/conform.html#text-css">Specyfikacja W3C</a> stwierdza, że pliki CSS powinny być serwowane z typem MIME <em>text/css</em>. Mozilla i Netscape 7.x, kiedy pracują w trybie standardów, stosują się do specyfikacji i oczekują odpowiedniego typu MIME dla plików CSS (tryb standardów jest włączany, kiedy w pierwszej linii strony HTML zostanie umieszczone DTD Strict). W trybie zgodności wstecznej obydwie aplikacje tolerują nieodpowiedni typ MIME i użyją dołączonych stylów pomimo błędnej konfiguracji serwera. Oznacza to, że nie możesz używać dokumentów <em>Strict</em> przy źle skonfigurowanym serwerze. MSIE pozwala na to, gdyż - niepoprawnie - nie zwraca uwagi na typ MIME wysyłany przez serwer w nagłówku HTTP.</p>
<h3 id="Co_mog.C4.99_zrobi.C4.87.2C_by_to_zmieni.C4.87.3F">Co mogę zrobić, by to zmienić?</h3>
<p>Musisz poprosić administratora serwera internetowego o uaktualnienie konfiguracji typów MIME.</p>
<p>Problem ten na serwerach iPlanet/Netscape został już zauważony przez producenta, który utworzył stosowną notatkę techniczną (zob. <a href="#Zmiana_typ.C3.B3w_MIME_na_serwerach_iPlanet.2FSun">poniżej</a>) w swojej bazie wiedzy.</p>
<p>Jeśli korzystasz z Apache'a, możesz także zmienić ustawienia w pliku <code>.htaccess</code> w głównym katalogu. (<code>.htaccess</code> jest plikiem konfiguracyjnym tylko do odczytu, który obsługuje kilka rzeczy, w tym typy MIME). Dodaj do swojego pliku <code>.htaccess</code> taką linię:</p>
<pre>AddType text/css .css</pre>
<p>Zwróć uwagę, że niektórzy administratorzy wyłączają użycie plików <code>.htaccess</code> na swoich serwerach, ponieważ powodują one niewielkie spadek wydajności.</p>
<h3 id="Wnioski">Wnioski</h3>
<p>Używanie ścisłej definicji typu dokumentu (Strict DTD) wraz z Mozillą oznacza, że serwer hostujący Twoje strony powinien być skonfigurowany prawidłowo. Jest kilka rozwiązań tego problemu, jednak najskuteczniejszym jest powiązanie odpowiedniego typu MIME z plikami .css. Poproś administratora aby naprawił to dla Ciebie, a wszyscy, którzy publikują HTML z DTD Strict, będą Ci wdzięczni!</p>
<h3 id="Zmiana_typ.C3.B3w_MIME_na_serwerach_iPlanet.2FSun">Zmiana typów MIME na serwerach iPlanet/Sun</h3>
<h4 id="Problem">Problem</h4>
<p>Użytkownikom wyświetlone zostaje okno <em>Zapisz jako</em> z typem zawartości ustawionym na <em>application/x-pointplus</em> lub zawartość pliku CSS jest wyświetlana jako tekst, kiedy arkusz CSS ma rozszerzenie .css.</p>
<h4 id="Rozwi.C4.85zanie">Rozwiązanie</h4>
<p>Typ pliku .css nie jest mapowany na arkusz CSS w domyślnej konfiguracji typów MIME serwera Enterprise Server. Możesz zmienić to mapowanie na stronie Global MIME Types.</p>
<p>By skorzystać z tej strony, wybierz w panelu administracyjnym <em>Server Preferences</em>, <em>MIME Types</em> i ustaw typ MIME dla .css na <em>text/css</em> zamiast <em>application/x-pointplus</em>.</p>
<p>Jeśli problem pozostanie, dodaj "KeepAliveTimeout 0" w <em>magnus.conf</em>.</p>
<p>W oparciu o: <a class="external" href="http://sunsolve.sun.com">SunSolve, Sun Microsystems</a></p>
<h3 id="Dodatkowe_zasoby">Dodatkowe zasoby</h3>
<ul> <li><a href="/en/Properly_Configuring_Server_MIME_Types">Properly Configuring Server MIME Types</a></li> <li><a class="external" href="http://www.htmlhelp.com/faq/html/media.html#garbled-media">About garbled media</a></li>
</ul>
<div class="originaldocinfo">
<h3 id="Informacje_o_dokumencie">Informacje o dokumencie</h3>
<ul> <li>Autor(zy): Tristan Nitot</li> <li>Ostatnia aktualizacja: 18 marca 2002</li> <li>Copyright © 2001-2003 Netscape.</li>
</ul>
</div>
<p>{{ languages( { "en": "en/Incorrect_MIME_Type_for_CSS_Files", "es": "es/Tipo_MIME_incorrecto_en_archivos_CSS", "fr": "fr/Type_MIME_incorrect_pour_les_fichiers_CSS" } ) }}</p>
