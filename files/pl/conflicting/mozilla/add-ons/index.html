---
title: Tworzymy rozszerzenie
slug: conflicting/Mozilla/Add-ons
tags:
  - Dodatki
  - Rozszerzenia
translation_of: Mozilla/Add-ons
translation_of_original: Building_an_Extension
original_slug: Tworzymy_rozszerzenie
---
<h2 id="Wprowadzenie" name="Wprowadzenie">Wprowadzenie</h2>

<p>Ten przewodnik przeprowadzi Cię przez kilka kroków potrzebnych do stworzenia bardzo prostego <a href="/pl/Rozszerzenia" title="pl/Rozszerzenia">rozszerzenia</a>, które doda do Firefoksa panel na pasku statusu z tekstem "Witaj Świecie!"</p>

<div class="note"><strong>Uwaga!</strong> Ten artykuł dotyczy tworzenia rozszerzenia dla Firefoksa 1.5 i późniejszych. Istnieją także przewodniki na temat budowy rozszerzeń dla starszych wersji Firefoksa.</div>

<h2 id="Przygotowanie_.C5.9Brodowiska_programowania" name="Przygotowanie_.C5.9Brodowiska_programowania">Przygotowanie środowiska programowania</h2>

<p>Rozszerzenia są spakowane i rozpowszechniane w plikach ZIP lub <a href="/pl/Paczki" title="pl/Paczki">paczkach</a> z rozszerzeniem pliku <code>xpi</code> (<em>wymawiane jak “zippy”</em>). Układ zawartości wewnątrz pliku XPI może wyglądać następująco:</p>

<pre class="eval">extension.xpi:
              /<a href="/pl/Manifesty_Instalacji" title="pl/Manifesty_Instalacji">install.rdf</a>
              /<a href="#Komponenty_XPCOM">components/*</a>
              /<a href="#Linia_polece.C5.84_aplikacji">components/cmdline.js</a>
              /<a href="#Pliki_domy.C5.9Blne">defaults/</a>
              /<a href="#Pliki_domy.C5.9Blne">defaults/preferences/*.js</a>
              /plugins/*
              /<a href="/pl/Rejestracja_Chrome" title="pl/Rejestracja_Chrome">chrome.manifest</a>
              /<a href="/pl/Ikony_okna" title="pl/Ikony_okna">chrome/icons/default/*</a>
              /chrome/
              /chrome/content/

</pre>

<p>Z tego powodu najłatwiej będzie układać pliki źródłowe w podobny sposób, chyba że chcesz napisać coś w stylu pliku Makefile lub skryptu powłoki, aby spakować wszystkie swoje pliki. Nawet, jeśli jesteś gotów to zrobić, testowanie rozszerzenia będzie znacznie łatwiejsze, jeśli ułożysz swoje pliki w powyższy sposób, ze względu na sposób pracy systemu Dodatków Firefoksa 1.5.</p>

<p>Zaczynajmy. Utwórz gdzieś na swoim dysku folder dla Twojego rozszerzenia, np. <code>C:\extensions\my_extension\</code> lub <code>~/extensions/my_extension/</code>. (Uwaga: Używaj tylko małych liter) Wewnątrz tego folderu tworzymy kolejny o nazwie <code>chrome</code>, następnie wewnątrz <code>chrome</code> tworzymy folder <code>content</code>. (W systemach Uniksowych można zazwyczaj stworzyć wszystkie trzy foldery za pomocą polecenia <code>mkdir -p chrome/content</code> wydanego w głównym katalogu rozszerzenia.)</p>

<p>Wewnątrz <strong>głównego</strong> folderu rozszerzenia, obok folderu <code>chrome</code>, tworzymy dwa puste pliki tekstowe: <code>chrome.manifest</code> oraz <code>install.rdf</code>.</p>

<p>Przykładowo:</p>

<pre>#!/bin/sh
h=$HOME/moExt
mkdir -p $h/my_extension/chrome/content
touch $h/my_extension/chrome.manifest $h/my_extension/install.rdf
</pre>

<p>Więcej wskazówek na temat tego jak przygotowywać środowisko programistyczne można znaleźć w artykule <a href="/pl/Przygotowanie_%C5%9Brodowiska_programowania_rozszerzenia" title="pl/Przygotowanie_środowiska_programowania_rozszerzenia">Przygotowanie środowiska programowania rozszerzenia</a>.</p>

<h2 id="Tworzenie_manifestu_instalacji" name="Tworzenie_manifestu_instalacji">Tworzenie manifestu instalacji</h2>

<p>Otwieramy plik <code><a href="/pl/Manifesty_Instalacji" title="pl/Manifesty_Instalacji">install.rdf</a></code>, który utworzyliśmy w głównym katalogu rozszerzenia i wpisujemy tam:</p>

<pre class="eval">&lt;?xml version="1.0"?&gt;

&lt;RDF xmlns="<span class="nowiki">http://www.w3.org/1999/02/22-rdf-syntax-ns#</span>"
     xmlns:em="<span class="nowiki">http://www.mozilla.org/2004/em-rdf#</span>"&gt;

  &lt;Description about="urn:mozilla:install-manifest"&gt;
    &lt;em:id&gt;<strong><a class="link-mailto" href="mailto:sample@foo.net" rel="freelink">sample@foo.net</a></strong>&lt;/em:id&gt;
    &lt;em:version&gt;<strong>1.0</strong>&lt;/em:version&gt;
    &lt;em:type&gt;2&lt;/em:type&gt;

    &lt;!-- Target Application this extension can install into,
         with minimum and maximum supported versions. --&gt;
    &lt;em:targetApplication&gt;
      &lt;Description&gt;
        &lt;em:id&gt;<strong>{ec8030f7-c20a-464f-9b0e-13a3a9e97384}</strong>&lt;/em:id&gt;
        &lt;em:minVersion&gt;<strong>1.0+</strong>&lt;/em:minVersion&gt;
        &lt;em:maxVersion&gt;<strong>1.5.0.*</strong>&lt;/em:maxVersion&gt;
      &lt;/Description&gt;
    &lt;/em:targetApplication&gt;

    &lt;!-- Front End MetaData --&gt;
    &lt;em:name&gt;<strong>Sample!</strong>&lt;/em:name&gt;
    &lt;em:description&gt;<strong>A test extension</strong>&lt;/em:description&gt;
    &lt;em:creator&gt;<strong>Your Name Here</strong>&lt;/em:creator&gt;
    &lt;em:homepageURL&gt;<strong><span class="nowiki">http://www.foo.com/</span></strong>&lt;/em:homepageURL&gt;
  &lt;/Description&gt;
&lt;/RDF&gt;
</pre>

<ul>
 <li><strong><a class="link-mailto" href="mailto:sample@foo.net" rel="freelink">sample@foo.net</a></strong> - Identyfikator rozszerzenia. Jest to wartość, która pozwala zidentyfikować rozszerzenia, w formacie adresu email (zauważ, ze nie powinien to być <strong>Twój</strong> adres e-mail). Powinna być to wartość unikatowa. Możesz użyć także GUID. UWAGA: parametr ten MUSI posiadać format adresu e-mail, ale NIE musi to być poprawny adres <a class="link-mailto" href="mailto:(cośtam@coś.coś)" rel="freelink">(cośtam@coś.coś)</a>.</li>
 <li>Określ <code>&lt;em:type&gt;2&lt;/em:type&gt;</code> -- cyfra 2 wskazuje, że plik opisuje rozszerzenie (zobacz inne <a href="/pl/Manifesty_Instalacji#type" title="pl/Manifesty_Instalacji#type">typy kodów</a>).</li>
 <li><strong>{ec8030f7-c20a-464f-9b0e-13a3a9e97384}</strong> - Identyfikator aplikacji Firefox.</li>
 <li><strong>1.0+</strong> - Minimalna wersja Firefoksa, na której rozszerzenie będzie działać. Ustaw tu minimalną wersję Firefoksa, dla której będziemy testować rozszerzenie i przygotowywać poprawki błędów.</li>
 <li><strong>1.5.0.*</strong> - Maksymalna wersja Firefoksa, na której rozszerzenie będzie działać. Ustaw tak, aby wersja ta nie była nowsza niż najnowsza dostępna obecnie wersja Firefoksa!</li>
</ul>

<p>Zobacz <a href="/pl/Manifesty_Instalacji" title="pl/Manifesty_Instalacji">Manifesty Instalacji</a>, gdzie znajdziesz kompletną listę wymaganych i opcjonalnych właściwości.</p>

<p>Zapisz plik.</p>

<h2 id="Rozszerzanie_przegl.C4.85darki_przy_u.C5.BCyciu_j.C4.99zyka_XUL" name="Rozszerzanie_przegl.C4.85darki_przy_u.C5.BCyciu_j.C4.99zyka_XUL">Rozszerzanie przeglądarki przy użyciu języka XUL</h2>

<p>Interfejs użytkownika w Firefoksie napisany jest w XUL i JavaScript. <a href="/pl/XUL" title="pl/XUL">XUL</a> jest językiem zgodnym z językiem XML, pozwala on na tworzenie elementów interfejsu użytkownika takich jak: przyciski, menu, paski narzędzi itp. Akcje użytkownika są powiązane z funkcjami przy użyciu języka JavaScript.</p>

<p>Aby rozszerzyć możliwości przeglądarki, zmieniamy interfejs użytkownika poprzez dodanie lub modyfikację kontrolek. Możemy dodać elementy interfejsu poprzez wstawienie nowych elementów DOM XUL do okna przeglądarki i zmodyfikowanie ich poprzez dodanie skryptów i uchwytów zdarzeń.</p>

<p>Przeglądarka jest zaimplementowana w pliku XUL o nazwie <code>browser.xul</code> (<code>$FIREFOX_INSTALL_DIR/chrome/browser.jar</code> zawiera <code>content/browser/browser.xul</code>). W browser.xul znajdziemy pasek stanu, który wygląda mniej więcej tak:</p>

<pre class="eval">&lt;statusbar id="status-bar"&gt;
 ... &lt;statusbarpanel&gt;s ...
&lt;/statusbar&gt;
</pre>

<p><code>&lt;statusbar id="status-bar"&gt;</code> jest punktem wiązania dla nakładki XUL.</p>

<h5 id="Nak.C5.82adki_XUL" name="Nak.C5.82adki_XUL">Nakładki XUL</h5>

<p><a href="/pl/Nak%C5%82adki_XUL" title="pl/Nakładki_XUL">Nakładki XUL</a> są metodą na dołączanie w locie elementów interfejsu XUL do gotowych dokumentów XUL. Nakładka XUL to plik o rozszerzeniu .xul określający fragmenty w języku XUL, które mają zostać dołączone do określonego punktu wiązania w dokumencie głównym. Fragmenty te mogą określać elementy interfejsu, które mają zostać dodane, usunięte lub zmodyfikowane.</p>

<p><strong>Przykładowy dokument nakładki XUL</strong> {{ Ref(1) }}</p>

<pre class="eval">&lt;?xml version="1.0"?&gt;
&lt;overlay id="sample"
         xmlns="<span class="nowiki">http://www.mozilla.org/keymaster/gatekeeper/there.is.only.xul</span>"&gt;
 &lt;statusbar id="<strong>status-bar</strong>"&gt;
  &lt;statusbarpanel id="my-panel" label="Witaj świecie!"/&gt;
 &lt;/statusbar&gt;
&lt;/overlay&gt;
</pre>

<p>Element <code>&lt;statusbar&gt;</code> nazwany <code><strong>status-bar</strong></code> określa "punkt wiązania" w oknie przeglądarki, do którego chcemy się podpiąć.</p>

<p>Element podrzędny ("dziecko") <code>&lt;statusbarpanel&gt;</code> jest nowym elementem interfejsu, który chcemy wstawić wewnątrz elementu będącego punktem wiązania.</p>

<p>Skopiuj przykładowy kod podany powyżej i zapisz go w pliku o nazwie <code><strong>sample.xul</strong></code> wewnątrz katalogu <code>chrome/content</code>, który wcześniej utworzyłeś.</p>

<p>Aby dowiedzieć się więcej na temat wiązania elementów interfejsu i modyfikowania interfejsu użytkownika przy zastosowaniu Nakładek, czytaj dalej.</p>

<h2 id="Chrome_URI" name="Chrome_URI">Chrome URI</h2>

<p>Pliki XUL są częścią "<a href="/pl/Rejestracja_Chrome" title="pl/Rejestracja_Chrome">Pakietów Chrome</a>" - paczek komponentów interfejsu użytkownika, które są ładowane przy użyciu URI <code><a class="external" rel="freelink">chrome://</a></code>. Zamiast ładować przeglądarkę z dysku używając URI <code><a class="external" rel="freelink">file://</a></code> (ponieważ położenie Firefoksa w systemie może się zmieniać w zależności od platformy i systemu), twórcy Firefoksa wymyślili w jaki sposób tworzyć URI dla zawartości plików XUL, o których wie zainstalowana aplikacja.</p>

<p>URI dla okna przeglądarki to: <code><a class="external" rel="freelink">chrome://browser/content/browser.xul</a></code> Spróbuj wpisać to URI do paska adresu w Firefoksie!</p>

<p>Chrome URI składa się z kilku części:</p>

<ul>
 <li>Po pierwsze, <strong>rodzaju zasobu/usługi URI</strong> (<code>chrome</code>), który mówi bibliotece sieciowej Firefoksa, że jest to Chrome URI i że ładowana przez niego zawartość będzie wymagała obsłużenia w specjalny sposób.</li>
 <li>Po drugie, nazwy pakietu (w przykładzie powyżej, <code><strong>browser</strong></code>), która identyfikuje paczkę komponentów interfejsu użytkownika. Ta nazwa powinna być tak unikalna dla twojej aplikacji jak to możliwe, aby uniknąć kolizji między rozszerzeniami.</li>
 <li>Po trzecie, typ żądanych danych. Są trzy typy: <code>content</code> (XUL, JavaScript, wiązania XBL i inne, które tworzą strukturę i funkcjonalność interfejsu użytkownika aplikacji), <code>locale</code> (DTD, pliki .properties (właściwości) i inne, które zawierają łańcuchy znaków dla <a href="/pl/Lokalizacja" title="pl/Lokalizacja">lokalizacji</a>) interfejsu oraz <code>skin</code> (CSS i obrazki, które tworzą <a href="/pl/Motywy" title="pl/Motywy">motyw</a> (wygląd) interfejsu)</li>
 <li>Na koniec, ścieżka do pliku, który ma zostać załadowany przez URI.</li>
</ul>

<p>Tak więc, <code><a class="external" rel="freelink">chrome://foo/skin/bar.png</a></code> ładuje plik <code>bar.png</code> z sekcji <code>skin</code> rozszerzenia <code>foo</code>.</p>

<p>Kiedy ładujesz zawartość używając Chrome URI, Firefox używa rejestru Chrome do przetłumaczenia tych identyfikatorów URI na właściwe pliki źródłowe na dysku (lub w archiwach JAR).</p>

<h2 id="Tworzenie_Manifestu_Chrome" name="Tworzenie_Manifestu_Chrome">Tworzenie Manifestu Chrome</h2>

<p>Więcej informacji o manifeście Chrome i obsługiwanych przez niego właściwościach znajdziesz w dokumentacji <a href="/pl/Rejestracja_Chrome" title="pl/Rejestracja_Chrome">Manifestu Chrome</a>.</p>

<p>Otwórz plik o nazwie <strong>chrome.manifest</strong>, który stworzyłeś obok katalogu <code>chrome</code> w głównym katalogu rozszerzenia.</p>

<p>Dodaj poniższy kod:</p>

<pre class="eval">content     sample    chrome/content/
</pre>

<p>(<strong>Nie zapomnij o ukośnikach "<code>/</code>"!</strong> Bez nich pakiet nie zostanie zarejestrowany.)</p>

<p>Dane w pliku określają:</p>

<ol>
 <li>typ zawartości przechowywanej w pakiecie chrome,</li>
 <li>nazwę pakietu chrome (używaj wyłącznie małych liter w nazwie rozszerzenia ("sample"), ponieważ Firefoks/Thunderbird nie obsługuje mieszanych wielkości liter w wersji 2 oraz wcześniejszych - {{ Bug(132183) }}),</li>
 <li>położenie plików pakietu chrome.</li>
</ol>

<p>Zatem powyższa linia informuje, że dla pakietu <strong>sample</strong> możemy znaleźć pliki zawierające dane typu <strong>content</strong> (zawartość) w lokalizacji <code>chrome/content</code>, podanej względem położenia pliku <code>chrome.manifest</code>.</p>

<p>Zauważ, że pliki zawartości, lokalizacji i motywu muszą być zawarte wewnątrz folderów content, locale oraz skin wewnątrz twojego podkatalogu <code>chrome</code>.</p>

<p>Zapisz plik. Kiedy załadujesz Firefoksa z twoim rozszerzeniem (dalej w tym przewodniku), ten plik umożliwi zarejestrowanie Twojego pakietu chrome.</p>

<h4 id="Rejestrowanie_nak.C5.82adki" name="Rejestrowanie_nak.C5.82adki">Rejestrowanie nakładki</h4>

<p>Chcemy, aby Firefox łączył Twoją nakładkę z oknem przeglądarki, zawsze gdy jest ono wyświetlane. Dodaj tą linię do twojego pliku <code>chrome.manifest</code> :</p>

<pre class="eval">overlay <a class="external" rel="freelink">chrome://browser/content/browser.xul</a> <a class="external" rel="freelink">chrome://sample/content/sample.xul</a>
</pre>

<p>Mówi ona Firefoksowi, żeby połączył <code>sample.xul</code> i <code>browser.xul</code>, gdy <code>browser.xul</code> jest ładowany.</p>

<h2 id="Test" name="Test">Test</h2>

<p>Po pierwsze, musimy powiedzieć przeglądarce Firefox o Twoim rozszerzeniu. W starych, złych czasach Firefoksa 1.0 oznaczało to spakowanie rozszerzenia jako XPI i zainstalowanie go przez interfejs użytkownika, co było naprawdę nieprzyjemne. Teraz jest to znacznie prostsze.</p>

<ol>
 <li>Otwórz swój <a class="external" href="http://kb.mozillazine.org/Profile_folder">folder profilu</a>,</li>
 <li>Otwórz folder <strong>extensions</strong> (stwórz go, jeśli nie istnieje),</li>
 <li>Stwórz nowy plik tekstowy i umieść w nim ścieżkę do folderu twojego rozszerzenia, np. <code>C:\extensions\myExtension\</code> lub <code>~/extensions/myExtension</code>. Zapisz plik z identyfikatorem twojego rozszerzenia jako jego nazwą, np. <code><a class="link-mailto" href="mailto:sample@foo.net" rel="freelink">sample@foo.net</a></code>.</li>
</ol>

<p>(<strong>Nie zapomnij o ukośniku "<code>/</code>"!</strong> Bez niego rozszerzenie nie zostanie zarejestrowane.)</p>

<p>Teraz jesteś gotowy do testowania swojego rozszerzenia!</p>

<p>Uruchom Firefoksa. Firefox wykryje plik z odnośnikiem do katalogu Twojego rozszerzenia i zainstaluje rozszerzenie. Kiedy pojawi się okno przeglądarki, powinieneś zobaczyć tekst "Witaj świecie!" z prawej strony paska statusu.</p>

<p>Możesz teraz wrócić i zmienić plik .xul, uruchomić ponownie Firefoksa - zmiany powinny się pojawić.</p>

&lt;center&gt;
<p><img alt="grafika:Helloworld_status_bar.PNG" class="internal" src="/@api/deki/files/2319/=Helloworld_status_bar.PNG"></p>

<p><img alt="grafika:Helloworld_extensions_wnd.PNG" class="internal" src="/@api/deki/files/2317/=Helloworld_extensions_wnd.PNG"></p>
&lt;/center&gt;

<h2 id="Pakowanie" name="Pakowanie">Pakowanie</h2>

<p>Teraz, gdy twoje rozszerzenie działa, możesz je spakować w celu umożliwienia dystrybucji i instalacji.</p>

<p>Spakuj jako archiwum zip <strong>zawartość</strong> katalogu rozszerzenia (nie sam folder rozszerzenia) i zmień rozszerzenie pliku zip na rozszerzenie .xpi. W Windows XP możesz to łatwo zrobić przez zaznaczenie wszystkich plików i podfolderów w katalogu rozszerzenia, kliknięcie prawym przyciskiem myszy i wybranie "Wyślij do -&gt; Folder skompresowany (zip)". Plik .zip zostanie utworzony. Teraz tylko zmień nazwę i gotowe!</p>

<p>Teraz wgraj plik .xpi na serwer i upewnij się, że jest obsługiwany jako <code>application/x-xpinstall</code>. Możesz podlinkować plik i umożliwić ludziom ściąganie i instalowanie Twojego rozszerzenia w Firefoksie.</p>

<h3 id="Zastosowanie_addons.mozilla.org" name="Zastosowanie_addons.mozilla.org">Zastosowanie addons.mozilla.org</h3>

<p>Mozilla Update jest witryną służącą do rozpowszechniania rozszerzeń, gdzie możesz umieścić swoje rozszerzenie za darmo. Rozszerzenie będzie przechowywane w sieci mirrorów Mozilli gwarantując możliwość ściągnięcia go, nawet jeżeli będzie ono bardzo popularne. Witryna Mozilli umożliwia także użytkownikom łatwiejszą instalację i automatyczne uaktualnienia do nowych wersji po ich udostępnieniu przez Ciebie. W dodatku Mozilla Update pozwala użytkownikom komentować i dostarczać opinie na temat twojego rozszerzenia. Rozpowszechnianie swoich rozszerzeń za pomocą Mozilla Update jest bardzo zalecane!</p>

<p>Odwiedź <a class="external" href="http://addons.mozilla.org/developers/" rel="freelink">http://addons.mozilla.org/developers/</a>, załóż konto i zacznij rozpowszechnianie swoich rozszerzeń!</p>

<p><em>Uwaga:</em> Twoje rozszerzenie może być szybciej udostępnione i częściej ściągane, jeśli masz jego dobry opis i ekranowe zrzuty rozszerzenia w akcji.</p>

<h3 id="Rejestrowanie_rozszerze.C5.84_w_rejestrze_Windows" name="Rejestrowanie_rozszerze.C5.84_w_rejestrze_Windows">Rejestrowanie rozszerzeń w rejestrze Windows</h3>

<p>W systemie Windows informacja o rozszerzeniach może być dodana do rejestru, wtedy rozszerzenia będą automatycznie instalowane następnym razem, gdy aplikacja (Firefox/Thunderbird) uruchamia się. To umożliwia instalatorom innych aplikacji łatwe integrowanie się z Firefoksem i innymi aplikacjami Mozilli poprzez rozszerzenia. Zobacz <a href="/pl/Dodawanie_rozszerze%C5%84_poprzez_rejestr_systemu_Windows" title="pl/Dodawanie_rozszerzeń_poprzez_rejestr_systemu_Windows">Dodawanie rozszerzeń poprzez rejestr systemu Windows</a> w celu uzyskania dalszych informacji.</p>

<h2 id="Wi.C4.99cej_o_nak.C5.82adkach_XUL" name="Wi.C4.99cej_o_nak.C5.82adkach_XUL">Więcej o nakładkach XUL</h2>

<p>Poza dołączaniem kontrolek interfejsu użytkownika do punktów łączenia możesz użyć fragmentów XUL w Nakładkach do:</p>

<ul>
 <li>Modyfikowania atrybutów punktu łączenia, np. <code>&lt;statusbar id="status-bar" hidden="true"/&gt;</code> (ukrywa pasek statusu)</li>
 <li>Usunięcia punktu łączenia z głównego dokumentu, np. <code>&lt;statusbar id="status-bar" removeelement="true"/&gt;</code></li>
 <li>Kontrolowania pozycji wstawianych kontrolek:</li>
</ul>

<pre class="eval">&lt;statusbarpanel position="1" .../&gt;

&lt;statusbarpanel insertbefore="other-id" .../&gt;

&lt;statusbarpanel insertafter="other-id" .../&gt;
</pre>

<h2 id="Tworzenie_nowego_komponentu_interfejsu_u.C5.BCytkownika" name="Tworzenie_nowego_komponentu_interfejsu_u.C5.BCytkownika">Tworzenie nowego komponentu interfejsu użytkownika</h2>

<p>Możesz tworzyć swoje własne okna i okienka dialogowe jako oddzielne pliki .xul, dostarczać nową funkcjonalność poprzez implementację akcji w plikach .js, używać metod <a href="/pl/O_modelu_obiektowym_dokumentu" title="pl/O_modelu_obiektowym_dokumentu">DOM</a> do manipulowania kontrolkami interfejsu użytkownika. Możesz używać stylów w plikach .css do dołączania obrazków, ustawiania kolorów itp.</p>

<p>Zobacz dokumentację <a href="/pl/XUL" title="pl/XUL">XUL</a>, znajdziesz w niej więcej zasobów dla programistów XUL.</p>

<h2 id="Pliki_domy.C5.9Blne" name="Pliki_domy.C5.9Blne">Pliki domyślne</h2>

<p>Domyślne pliki, których używasz do stworzenia profilu użytkownika powinny być umieszczone w katalogu <code>defaults/</code> w głównym folderze hierarchii katalogów Twojego rozszerzenia. Pliki domyślnych preferencji .js powinny być przechowywane w <code>defaults/preferences/</code> - kiedy umieścisz je tutaj, będą one automatycznie ładowane przez system preferencji Firefoksa podczas startu tak, że będziesz miał do nich dostęp używając <a href="/pl/API_Preferencji" title="pl/API_Preferencji">Preferencji API</a>.</p>

<p>Przykładowy plik domyślny preferencji:</p>

<pre class="eval">pref("extensions.sample.username", "Joe"); //tekst
pref("extensions.sample.sort", 2); //liczba
pref("extensions.sample.showAdvanced", true); //wartość logiczna
</pre>

<h2 id="Komponenty_XPCOM" name="Komponenty_XPCOM">Komponenty XPCOM</h2>

<p>Firefox obsługuje komponenty <a href="/pl/XPCOM" title="pl/XPCOM">XPCOM</a> w rozszerzeniach. Możesz łatwo stworzyć swoje własne komponenty w JavaScript lub C++ (używając <a href="/pl/SDK_Gecko" title="pl/SDK_Gecko">SDK Gecko</a>).</p>

<p>Wszystkie pliki .js lub .dll umieszczamy w katalogu <code>components/</code> - zostaną one automatycznie zarejestrowane przy pierwszym uruchomieniu Firefoksa po instalacji rozszerzenia.</p>

<p>Aby uzyskać więcej informacji, zobacz <a href="/pl/Jak_stworzy%C4%87_komponent_XPCOM_w_Javascripcie" title="pl/Jak_stworzyć_komponent_XPCOM_w_Javascripcie">Jak stworzyć komponent XPCOM w Javascripcie</a>, <a href="/pl/Jak_stworzy%C4%87_binarny_komponent_XPCOM_u%C5%BCywaj%C4%85c_Visual_Studio" title="pl/Jak_stworzyć_binarny_komponent_XPCOM_używając_Visual_Studio">Jak stworzyć binarny komponent XPCOM używając Visual Studio</a> oraz <a href="/pl/Tworzenie_komponent%C3%B3w_XPCOM" title="pl/Tworzenie_komponentów_XPCOM">Tworzenie komponentów XPCOM</a>.</p>

<h3 id="Linia_polece.C5.84_aplikacji" name="Linia_polece.C5.84_aplikacji">Linia poleceń aplikacji</h3>

<p>Jednym z możliwych zastosowań komponentów XPCOM wykonanych specjalnie do tego celu jest dodanie agenta linii poleceń do Firefoksa lub Thunderbirda. Możesz użyć tej techniki do uruchamiania swojego rozszerzenia jako aplikacji:</p>

<pre class="eval"> firefox.exe -myapp
</pre>

<p>Zobacz <a href="/pl/Chrome/Linia_polece%C5%84" title="pl/Chrome/Linia_poleceń">Chrome:Linia poleceń</a> i <a class="external" href="http://forums.mozillazine.org/viewtopic.php?t=365297">dyskusję na forum</a>, aby poznać szczegóły.</p>

<h2 id="Lokalizacja" name="Lokalizacja">Lokalizacja</h2>

<p>Dla obsługi więcej niż jednego języka, powinieneś rozdzielić teksty napisów od reszty zawartości Twojego rozszerzenia używając do tego <a href="/pl/Kurs_XUL/Lokalizacja#Encje" title="pl/Kurs_XUL/Lokalizacja#Encje">encji</a> i <a href="/pl/Kurs_XUL/Plik_w%C5%82asno%C5%9Bci" title="pl/Kurs_XUL/Plik_własności">plików własności</a>. Dużo łatwiej zrobić to podczas tworzenia rozszerzenia niż wracać do tego później.</p>

<p>Informacje o lokalizacji dla Twojego rozszerzenia są przechowywane w katalogu locale. Na przykład, dla dodania lokalizacji do naszego przykładowego rozszerzenia, stwórz katalog "locale" w chrome (gdzie ulokowany jest katalog "content") i dodaj następującą linię do pliku chrome.manifest:</p>

<pre class="eval">locale sample sampleLocale chrome/locale/
</pre>

<p>Dla stworzenia lokalizowalnej wartości atrybutu w XUL wstaw te wartości do pliku <code>.dtd</code>, który powinien być umieszczony w katalogu locale i wyglądać tak:</p>

<pre class="eval">&lt;!ENTITY  button.label     "Click Me!"&gt;
&lt;!ENTITY  button.accesskey "C"&gt;
</pre>

<p>I następnie dołącz go na początku Twojego dokumentu XUL (ale pod "&lt;?xml version"1.0"?&gt;"), tak jak poniżej:</p>

<pre class="eval">&lt;!DOCTYPE <strong>window</strong> SYSTEM "<a class="external" rel="freelink">chrome://sample/locale/filename.dtd</a>"&gt;
</pre>

<p>gdzie: <code>window</code> jest wartością atrybutu <code><a href="/pl/DOM/element.localName" title="pl/DOM/element.localName">localName</a></code>, głównego elementu dokumentu XUL, a wartość własności <code>SYSTEM</code> jest identyfikatorem chrome URI pliku encji. Dla naszego prostego rozszerzenia, głównym elementem jest <code>overlay</code>.</p>

<p>Aby użyć encji, zmodyfikuj swój kod XUL, tak żeby wyglądał jak ten (poniższa linia musi być zawarta wewnątrz elementu <code>&lt;statusbar id="status-bar"&gt;</code> z poprzedniego przykładu):</p>

<pre class="eval">&lt;button label="&amp;button.label;" accesskey="&amp;button.accesskey;"/&gt;
</pre>

<p>Rejestr Chrome załaduje plik encji z pakietu lokalizacyjnego odpowiadającego wybranej lokalizacji.</p>

<p>Dla łańcuchów znaków, których używasz w skrypcie, utwórz plik tekstowy <code>.properties</code>, który w każdej linii ma łańcuchy znaków w formacie:</p>

<pre class="eval">key=value
</pre>

<p>i następnie użyj: <code><a href="/pl/NsIStringBundleService" title="pl/NsIStringBundleService">nsIStringBundleService</a></code>/<code><a href="/pl/NsIStringBundle" title="pl/NsIStringBundle">nsIStringBundle</a></code> lub znacznika <code><a class="external" href="http://xulplanet.com/references/elemref/ref_stringbundle.html">&lt;stringbundle&gt;</a></code> w celu załadowania wartości do skryptu.</p>

<h2 id="Zrozumienie_przegl.C4.85darki" name="Zrozumienie_przegl.C4.85darki">Zrozumienie przeglądarki</h2>

<p>Użyj <a href="/pl/Inspektor_DOM" title="pl/Inspektor_DOM">Inspektora DOM</a> (nie jest on częścią <strong>Standardowej</strong> instalacji Firefoksa; musisz go zainstalować z użyciem instalacji Użytkownika i wybrać <strong>Narzędzia programistyczne</strong> jeśli nie ma składnika "Inspektor DOM" w menu Narzędzia w twojej przeglądarce) do zbadania okna przeglądarki lub każdego innego okna XUL, które chcesz zmodyfikować.</p>

<p>Użyj przycisku "Wybierz węzeł do zbadania poprzez kliknięcie na nim" z paska narzędzi położonego u góry na lewo Inspektora DOM do kliknięcia na element (węzeł) w oknie przeglądarki. Kiedy to zrobisz widok drzewa hierarchii DOM w oknie Inspektora DOM przeniesie się na węzeł, na który kliknąłeś.</p>

<p>Użyj prawego panelu Inspektora DOM w celu znalezienia punktów łączenia z identyfikatorami, których możesz użyć przy wstawianiu swoich elementów z nakładek. Jeśli nie możesz znaleźć elementu z identyfikatorem, do któregoś mógłbyś się podłączyć, być może będziesz musiał dołączyć skrypt do swojej nakładki i wstawiać swoje elementy, kiedy zdarzenie <code>load</code> zostanie odpalone w głównym oknie XUL.</p>

<h2 id="Debugowanie_rozszerze.C5.84" name="Debugowanie_rozszerze.C5.84">Debugowanie rozszerzeń</h2>

<p><strong>Analityczne narzędzia do debugowania</strong></p>

<ul>
 <li><a href="/pl/Inspektor_DOM" title="pl/Inspektor_DOM">Inspektor DOM</a> - bada atrybuty, strukturę DOM, style CSS, których używasz (np. odkrywa, dlaczego Twój styl wydaje się nie działać dla elementu - nieocenione narzędzie!)</li>
 <li><a href="/pl/Venkman" title="pl/Venkman">Venkman</a> - ustawia pułapki (breakpointy) w skryptach JavaScript i bada stos wywołań</li>
 <li><code><a href="/pl/Dokumentacja_j%C4%99zyka_JavaScript_1.5/Funkcje/arguments/callee" title="pl/Dokumentacja_języka_JavaScript_1.5/Funkcje/arguments/callee">arguments.callee</a>.<a href="/pl/Dokumentacja_j%C4%99zyka_JavaScript_1.5/Obiekty/Function/caller" title="pl/Dokumentacja_języka_JavaScript_1.5/Obiekty/Function/caller">caller</a></code> w JavaScript - dostęp do stosu wywołań funkcji.</li>
</ul>

<p><strong>Debugowanie printf</strong></p>

<ul>
 <li>Uruchom Firefoksa z opcją <code>-console</code> z linii poleceń i używaj <code><a href="/pl/DOM/window.dump" title="pl/DOM/window.dump">dump</a>("string")</code> (zobacz odnośnik, aby dowiedzieć się szczegółów),</li>
 <li>Używaj <code><a href="/pl/nsIConsoleService" title="pl/nsIConsoleService">nsIConsoleService</a></code> do wyświetlania logów w konsoli JavaScript.</li>
</ul>

<p><strong>Zaawansowane debugowanie</strong></p>

<ul>
 <li>Uruchom wersję Firefoksa skompilowaną ze wsparciem dla debugowania i ustaw pułapki w samym Firefoksie lub Twoim komponencie C++. Dla doświadczonych twórców rozszerzeń, jest to często najszybszy sposób zdiagnozowania problemu. Przejrzyj <a href="/pl/Dokumentacja_kompilacji" title="pl/Dokumentacja_kompilacji">Dokumentacja kompilacji</a> i <a href="/pl/Programowanie_Mozilli" title="pl/Programowanie_Mozilli">Programowanie_Mozilli</a> w celu uzyskania dalszych informacji.</li>
 <li>Zobacz <a href="/pl/Debugowanie_aplikacji_XULRunner" title="pl/Debugowanie_aplikacji_XULRunner">Debugowanie aplikacji XULRunner</a>, aby uzyskać więcej pomocnych wskazówek.</li>
</ul>

<h2 id="Szybki_start" name="Szybki_start">Szybki start</h2>

<p>Możesz zastosować narzędzie <a class="external" href="http://ted.mielczarek.org/code/mozilla/extensionwiz/">Kreator rozszerzeń</a> do generowania prostych rozszerzeń, które potem możesz modyfikować.</p>

<p>Rozszerzenie <a class="external" href="http://mozilla.doslash.org/stuff/helloworld.zip">Hello World</a> podobne do tych, które można wygenerować Kreatorem Rozszerzeń jest opisane linijka po linijce w <a class="external" href="http://kb.mozillazine.org/Getting_started_with_extension_development">innym przewodniku MozillaZine Knowledge Base</a>.</p>

<h2 id="Dalsze_informacje" name="Dalsze_informacje">Dalsze informacje</h2>

<pre class="eval">* <a href="/pl/Rozszerzenia_-_FAQ" title="pl/Rozszerzenia_-_FAQ">Rozszerzenia - FAQ</a>
* <a href="/pl/Rozszerzenia" title="pl/Rozszerzenia">Rozszerzenia</a>
</pre>

<hr>
<p>{{ Note(1) }}Dwie uwagi do tego punktu:</p>

<ul>
 <li>Jeżeli chcesz użyć polskich liter, powinieneś zapisać plik w formacie UTF-8 (w Windows XP wystarczy do tego Notatnik)</li>
 <li>Zgodnie z sugestią w <a class="external" href="http://developer.mozilla.org/en/docs/Talk:Building_an_Extension#No_Hello_World.21_in_the_status_bar.3F">tym komentarzu</a> - jeżeli napis na pasku statusu nie pokaże się podczas testowania rozszerzenia, to być może inne zainstalowane rozszerzenie również wykorzystuje panel na pasku statusu o id "my-panel". Warto wtedy spróbować zmienić w powyższym kodzie id="my-panel" np. na id="my-panel123" i ponownie uruchomić przeglądarkę.</li>
</ul>
